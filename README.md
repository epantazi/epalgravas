# epalgravas
ΗΛΙΑΚΟΣ ΙΧΝΗΛΑΤΗΣ ΔΙΠΛΟΥ ΑΞΟΝΑ

ΠΕΡΙΓΡΑΦΗ

Ένα φωτοβολταϊκό πάνελ έχει βέλτιστη απόδοση όταν έχουμε κάθετη πρόσπτωση της ηλιακής ακτινοβολίας. Με δεδομένο ότι ο ήλιος μετακινείται διαρκώς κατά την διάρκεια της ημέρας, θα πρέπει, εάν θέλουμε να βελτιστοποιήσουμε την απόδοση ενός φωτοβολταϊκού συστήματος, να περιστρέφουμε τα πάνελ ώστε να συναντούν την ηλιακή ακτινοβολία με τη μικρότερη δυνατή γωνία. Με αυτόν τον τρόπο διασφαλίζεται η αύξηση της ετήσιας ενεργειακής απόδοσης από 20% έως και 40%.
Το σύστημα που θα κατασκευάσουμε είναι ένα σύστημα παρακολούθησης της τροχιάς του ήλιου (ηλιακός ιχνηλάτης ή ηλιοστάτης ή solar tracker). Με τη βοήθεια ενός αισθητήρα και δύο κινητήρων θα μεταβάλουμε την κλίση του φωτοβολταϊκού πάνελ ώστε να ακολουθεί την τροχιά του ήλιου αυξάνοντας κατά πολύ την απόδοσή του.
Το σύστημά μας θα είναι διπλού άξονα, δηλαδή θα παρακολουθεί την ημερήσια κίνηση του ήλιου στον άξονα Ανατολή – Δύση  και επιπλέον θα μεταβάλλει τη γωνία ανύψωσης στον άξονα Βορράς – Νότος. 
Θα κατασκευάσουμε έναν αισθητήρα με τη βοήθεια τεσσάρων φωτοαντιστάσεων που θα «καταλαβαίνει» τη θέση του ήλιου και θα δίνει εντολή μέσω του Arduino σε δυο σερβοκινητήρες (ένας για τον οριζόντιο και ένας για τον κατακόρυφο άξονα) που θα περιστρέφουν το φωτοβολταικό πάνελ ώστε να συναντά την ηλιακή ακτινοβολία με τη βέλτιστη γωνία.

ΥΛΙΚΑ
-	Arduino Uno
-	Breadboard
-	4 φωτοαντιστάσεις 1 MOhm (LDR)
-	Αντιστάσεις 10kOhm και 1kOhm
-	Κατασκευή βάσης φωτοβολταικών πάνελ διπλού άξονα
-	2 σερβοκινητήρες
-	Φωτοβολταϊκό πάνελ
-	Ακροδέκτες

ΕΝΔΕΙΚΤΙΚΟ ΚΟΣΤΟΣ  
150 ευρώ
