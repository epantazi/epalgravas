epalgravas

ΗΛΙΑΚΟΣ ΙΧΝΗΛΑΤΗΣ ΔΙΠΛΟΥ ΑΞΟΝΑ

ΠΕΡΙΓΡΑΦΗ

Ένα φωτοβολταϊκό πάνελ έχει βέλτιστη απόδοση όταν έχουμε κάθετη πρόσπτωση της ηλιακής ακτινοβολίας. Με δεδομένο ότι ο ήλιος μετακινείται διαρκώς κατά την διάρκεια της ημέρας, θα πρέπει, εάν θέλουμε να βελτιστοποιήσουμε την απόδοση ενός φωτοβολταϊκού συστήματος, να περιστρέφουμε τα πάνελ ώστε να συναντούν την ηλιακή ακτινοβολία με τη μικρότερη δυνατή γωνία. Με αυτόν τον τρόπο διασφαλίζεται η αύξηση της ετήσιας ενεργειακής απόδοσης από 20% έως και 40%. Το σύστημα που κατασκευάσαμε είναι ένα σύστημα παρακολούθησης της τροχιάς του ήλιου (ηλιακός ιχνηλάτης ή ηλιοστάτης ή solar tracker). Με τη βοήθεια ενός αισθητήρα και δύο κινητήρων μεταβάλουμε την κλίση του φωτοβολταϊκού πάνελ ώστε να ακολουθεί την τροχιά του ήλιου αυξάνοντας κατά πολύ την απόδοσή του. Το σύστημά μας είναι διπλού άξονα, δηλαδή παρακολουθεί την ημερήσια κίνηση του ήλιου στον άξονα Ανατολή – Δύση και επιπλέον μεταβάλλει τη γωνία ανύψωσης στον άξονα Βορράς – Νότος. Ο αισθητήρας που κατασκευάσαμε αποτελείται από τέσσερις φωτοαντιστάσεις, αναγνωρίζει τη θέση του ήλιου και δίνει εντολή μέσω του Arduino σε δυο σερβοκινητήρες (ένας για τον οριζόντιο και ένας για τον κατακόρυφο άξονα) που περιστρέφουν το φωτοβολταϊκό πάνελ ώστε να συναντά την ηλιακή ακτινοβολία με τη βέλτιστη γωνία.

Σε επόμενη φάση θέλουμε να προσθέσουμε έναν αισθητήρα θερμοκρασίας – υγρασίας στο φωτοβολταϊκό πάνελ ώστε να παρακολουθούμε τις κλιματικές συνθήκες και έναν αισθητήρα ρεύματος ώστε να μετράμε την ηλεκτρική ενέργεια που παράγεται από το φωτοβολταϊκό πάνελ. Οι μετρήσεις από τους δυο αισθητήρες θα εμφανίζονται σε μια οθόνη LCD και / ή μέσω Bluetooth σε συσκευές κινητού τηλεφώνου.

ΥΛΙΚΑ

•	Funduino Mega 2560 REV3

•	Breadboard

•	4 φωτοαντιστάσεις 1 MOhm (LDR)

•	Αντιστάσεις 10kOhm και 1kOhm

•	Κατασκευή βάσης φωτοβολταϊκού πάνελ διπλού άξονα (plexiglass)

•	2 σερβοκινητήρες 17kg.cm, τάση 6-7.4V, περιστροφή 270 μοίρες

•	Φωτοβολταϊκό πάνελ 1W, 125x63mm

•	Ακροδέκτες – αγωγοί – καλώδιο τροφοδοσίας

•	2 μπαταρίες λιθίου 18650, 3100mA

•	2 μπαταριοθήκες 18650

•	Φορτιστή για τις μπαταρίες λιθίου (step up boost converter, 3.7V/9V/5V-2A)

